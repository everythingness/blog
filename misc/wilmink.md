menu:no
page:yes
title:een probleem — willem wilmink
permalink:misc/wilmink
date: 2019-3-26
tags: nederlands

#### een probleem

vandaag vroeg mijn zoontje met angstige stem  
als iemand dood is wat gebeurt er dan met hem?  
nu ken ik wel iemand die daarover zegt  
wie dood is komt in de hemel terecht  
dus boven de wolken dus altijd mooi weer  
met een bal in het gras en ijsjes meneer

maar weer iemand anders beweerde zowaar  
als je dood bent dan komt er een tovenaar  
dan tovert hij aan je en wordt je een dier  
een mus of een tijger een leeuw of een mier  
zelf mag je kiezen welk dier je wilt zijn  
een mug of een olifant of een konijn

maar op een morgen ben ik gegaan naar een man  
die heel oud was dus gauw dood zal gaan  
of ik een dier wordt zei deze man  
of in de hemel kom ik weet er niks van  
maar als ik dood ben is het eerste wat ik doe  
honderd jaar slapen want ik ben moe

#### willem wilmink (1936 — 2003)